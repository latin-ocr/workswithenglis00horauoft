mimz avr. 191

Ante potestatem 'Pulli atque ignobile regnum ,
Multos saepe viros nullis majoribus ortos 10
Et vixisse probos, amplis et honoribus auctos3

Contra Laevinum, valen genUS, unde Superbus
Tarquinius regno pulsus fugit, unius assis

Non unquam pretio pluris licuisse, notante

Judice, quo nosti, populo, qui stultus honores 15
Saepe dat indignis et famae servit ineptus,

Qui stupet in titulis et imaginibus. Quid oportet

Nos facere, a vulgo longe longeque remotos ’.Ι

Namque esto, populus Laevino mallet honorem,

Quam Decio mandare novo, censorque moveret 20
Appius, ingenuo si non essem patre natus:

Vel merito, quoniam in propria non pelle quiessem.

Sed fulgente trahit constrictos gloria curru

Non minus ignotos generosis. Quo tibi, Tilli,

Sumere depositum clavum fierique tribuno? 25
Invidia accrevit, privato quae minor esset.

Nam ut quisque insanus nigris medium impediit crus
Pellibus et latum demisit pectore clavum,

Audit continuo: Quis homo hic est'.z Quo patre natus'.z
Ut si qui aegrotet quo morbo Barrus, haberi 30
Ut cupiat formosus, eat quacunque, puellis

injiciat curam quaerendi singula, quali

Sit facie, sura, quali pede, dente, capillo:

Sic qui promittit cives, Urbem sibi curae,

ImPerium fore et Italiam et delubra deorum, 35
Quo patre sit natus, num ignota matre inhonestus,
Omnes mortales curare et quaerere cogit.—

Tune, Syri, Damae, aut Dionysi filius, audes

Dejicere e saxo cives aut tradere Cadmo ?- ·

13. pulsus fuit. 15. quem nosti. 18. longe lateque.
25. tribunum. 29. hic, aut quo; hio, et quo. 31. Et cupiat.
35. Italiam. delubra.

