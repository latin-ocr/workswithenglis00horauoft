mmm o. x1v, 15'1

- Cetera mitte loqui: deus haec fortasse benigna

Boducet in sedem vice. Nuncet Achaemenio
perfundi nardo juvat et fide Cyllenea
Levare diris pectora sollicitudinibus ε 10
Nobilis ut grandi cecinit Centaurus alumno:

Invicte‚ mortalis dea nate puer Thetide,
'I'e manet Assaraci tellus, quam frigida parvi
Findunt Scamandri flumina, lubricus et Simois;

Unde tibi reditum certo subtemine Parcae 15

Rupere, nec mater domum caerula te revehet.
Illic omne malum vino cantuque levato,
Deformis aegrimoniae dulcibus alloquiis.

—-—-.

GARMEN XIV.

AD MAECENATEM.

Mollis inertia cur tantam diffuderit imis
Oblivionem sensibus,

Pocula Lethaeos ut si ducentia somnos
Arente fauce traxerim,

Candide Maecenas, occidis saepe rogando: 5
Deus, deus nam me vetat

Inceptos, olim promissum carmen, iambos
Ad umbilicum adducere.

Non aliter Samio dicunt arsisse Bathyllo
Anacreonta Teium, 10

Qui persaepe cava testudine flevit amorem
Non elaboratum ad pedem.

Ureris ipse miser: quodsi non pulchrior ignis
Accendit obsessam Ilion,

