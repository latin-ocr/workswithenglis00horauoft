250 mmromaon

Curantem quidquid dignum sapiente bonoque est? 5
Non tu corpus eras sine pectore: di tibi formam,

Di tibi divitias dederunt, artemque fruendi.

Quid voveat dulci nutricula majus alumno,

Qui sapere et fari possit quae sentiat, et cui

Gratia, fama, valetudo contingat abunde, 10
Et mundus victus, non deficiente crumenas?

Inter spem curamque, timores inter et iras,

Omnem crede diem tibi diluxisse supremum.

Grata superveniet, quae non sperabitur, hora.

Me pinguem et nitidum bene curata cute vises, 15
Cum ridere voles Epicuri de grege porcum.

EPISTOLA V.

AD TORQUATUM.

Si potes Archiacis conviva recumbere lectis,
Nec modica coenare times olus omne patella,
Supremo te sole domi, Torquate, manebo.
Vina bibes, iterum Tauro diffusa palustres
Inter Minturnas Sinuessanumque Petrinum. 5
Si melius quid habes, arcesse, vel imperium fer.
Iamdudum splendet focus et tibi munda supellex.
Mitte leves spes, et certamina divitiarum,
Et Moschi causam. Cras nato Caesare festus
Dat veniam somnumque dies: impune licebit 10
Aestivam sermone benigno tendere noctem.
Quo mihi fortunam, si non conceditur uti?

Β. v. 6. Sin. 12. Quo-fortuna, Quid-fortuna3 Quo—formum

