mma. o. xvr. 159

Eheu! translatos alio maerebis amores3
Ast ego vicissim risero. -

GARMEN XVI.

AD POPULUM ROMANUM.

Altera jam teritur bellis civilibus aetas,
Suis et ipsa Roma viribus ruit ε

Quam neque finitimi valuerunt perdere Marsi,
Minacis aut Etrusca Porsenae manus,

Aemula nec virtus Capuae, nec Spartacus acer, 5
Novisque rebus infidelis Allobrox,

Nec fera caerulea domuit Germania pube,
Parentibusque abominatus Hannibal,

Impia perdemus devoti sanguinis aetas,
Ferisque rursus occupabitur solum. 10

BarbaruS, heu! cineres insistet victor, et urbem
Eques sonante verberabit ungula,

Quaeque carent ventis et solibus ossa Quirini,
Nefas videre! dissipabit insolens. ,

Forte, quid expediat, communiter aut melior pars 15
Malis carere quaeritis laboribus:

Nulla sit hac potior sententia : Phocaeorum
Velut profugit exsecrata civitas

Agros atque Lares patriOS, habitandaque fana
Apris reliquit et rapacibus lupis 20

Ire, pedes quocunque ferent, quocunque per undas
Notus vocabit aut protervus Africus.

23. Heu heu. Ο. xvi. 14. videri. mdhmm.

