182 mmmm

Ut, quamvis tacet Hermogenes, cantor tamen atque 2
Optimus est modulator3 ut Alfenus vafer, omni 13⁰
Abjecto instrumento artis clausaque taberna,

Sutor erat, sapiens operis sic optimus omnis

Est opifex solus, sic rex. Vellunt tibi barbam
Lascivi pueri 3 quos tu nisi fuste coerces,

Urgeris turba circum te stante, miserque 135
RumperiS, et latras, magnorum maxime regum.

Ne longum faciam: dum tu quadrante lavatum

Rex ibis, neque te quisquam stipator, ineptum
Praeter Crispinum, sectabitur, et mihi dulces
Ignoscent, si quid peccaro stultus, amici: 140
Inque vicem illorum patiar delicta libenter,
Privatusque magis vivam te rege beatus.

SATIRA IV.

Eupolis atque Cratinus Aristophanesque poetae
Atque alii, quorum comoedia prisca virorum est,
Si quis erat dignus describi, quod malus ac fur,
Quod moechus foret, aut sicarius, aut alioqui
Famosus, multa cum libertate notabant. ὅ
Hinc omnis pendet Lucilius, hosce secutus,
Mutatis tantum pedibus numerisque; facetus,
Emunctae naris, durus componere versus.
Nam suit hoc vitiosus: in hora saepe ducentos,
Ut magnum, versus dictabat stans pede in uno. 10

132. Tonsor. S. iv. 3. aut fur.

