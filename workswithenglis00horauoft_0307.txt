usn 1. ξ xrv. 268

Sedulus importes, opera vehemente minister. ὅ
si te forte meae gravis uret sarcina chartae,

Abjicito potiuS, quam, quo perferre juberis,

Clitellas serus impingas Asinaet'me paternum
Cognomen vertas in risum et fabula fias.

Viribus uteris per clivos, flumina, lamas; 10
Viotor propositi simul ac perveneris illuc,

Sic positum servabis onus, ne forte sub ala
Fasciculum portes librorum, ut rusticus agnum,

Ut vinosa glomus furtivae Pyrrhia lanae,

Ut cum pileolo soleas conviva tribulis. 15
Ne vulgo narres, te sudavisse ferendo

Carmina, quae possint oeulos auresque morari
Caesaris, oratus multa prece, nitere porro.

Vade, vale3 cave, ne titubes mandataque frangas.

—-—-—

EPISTOLA XIV.

AD VILLlcun SUUM.

villice silvarum et mihi me reddentis agelli,
Quem tu fastidis, habitatum quinque focis et
Quinque bonos solitum Variam dimittere patres,
Certemus, spinas animone ego fortius an tu
Evellas agro, et melior sit Horatius an res. 5
Me quamvis Lamiae pietas et cura moratur,
Fratrem moerentis, rapto de fratre dolentis
Insolabiliter‚ tamen istuc mens animusque
Fert, et amat spatiis obstantia rumpere claustra.
Rure ego viventem, tu dicis in urbe beatum: 10
Cui placet alterius, sua nimirum est odio sors.

