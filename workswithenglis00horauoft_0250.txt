206 mmmm

Attamen et justum poteras et scribere fortem,

Scipiadam ut sapiens Lucilius..—Haud mihi deero,

Cum res ipsa feret. Nisi dextro tempore, Flacci

Verba per attentam non ibunt Caesaris aurem,

Cui male si palpere, recalcitrat undique tutus.—- 20
Quanto rectius hoc, quam tristi laedere versu
Pantolabum scurram Nomentanumque nepotem,

Cum sibi quisque timet, quanquam est intaetuS, et odit..—
Quid faciam'.z Saltat Milonius, ut semel icto

Accessit fervor capiti numerusque lucernis; 25
Castor gaudet equis3 ovo prognatus eodem

Pugnis: quot capitum vivunt, totidem studiorum

Millia. Me pedibus delectat claudere verba

Lucili ritu, nostrum melioris utroque.

Ille velut fidis arcana sodalibus olim 30
Credebat libris, neque, si male cesserat, unquam
Decurrens alio, neque si bene: quo fit, ut omnis
Votiva pateat veluti descripta tabella

Vita senis. Sequor hunc, Lucanus an ApuluS‚ anceps :—
Nam Venusinus arat finem sub utrumque colonus, 35
Missus ad hoc pulsis, vetus est ut fama, Sabellis,

Quo ne per vacuum Romano incurreret hostis,

Sive quod Apula gens seu quod Lucania bellum
Incuteret violenta. Sed hic stilus haud petet ultro
Quemquam animantem, et me veluti custodiet ensis 40
Vagina tectus 3 quem cur destringere coner,

Tutus ab infestis latronibus ’.ἲ O pater et rex

Jupiter, ut pereat positum rubigine telum,

Nec quisquam noceat cupido mihi pacis ! At ille,

Qui me commorit,—1nelius non tangere, clamo— 45
Flebit et insignis tota cantabitur urbe.

l

20. recalcitret. 24. ut simul. 31. si male gesserat.
39. petit. 45. commordit.

