Iaml- nxvm

Zethi, dissiluit, donec suspecta severo
Conticuit lyra. Fraternis cessisse putatur
Moribus Amphion: tu cede potentis amici
Lenibus imperiis, quotiesque educet in agros
Aetolis onerata plagis jumenta canesque,
Surge et inhumanae senium depone Camenae,
Coenes ut pariter pulmenta laboribus empta3
Romanis sollemne viris opu8‚ utile famae
Vitaeque et membris, praesertim cum valeas et
Vel cursu superare canem vel viribus aprum
Possis. Adde, virilia quod speciosius arma
Non est qui tractet z—scis, quo clamore coronae
Proelia sustineas campestria 3—denique saevam
Militiam puer et Cantabrica bella tulisti

Sub duce, qui templis Parthorum signa refigit
Nunc, et, si quid abest, Italis adedicat armis.
Ac, ne te retrahas et inexcusabilis absis,
Quamvis nil extra numerum fecisse modumque
Curas, interdum nugaris rure paterno.

Partitur lintres exercitus; Actia pugna

Te duce per pueros hostili more refertur3
Adversarius est frater, lacus Hadria, donec
Alterutrum velox victoria fronde coronet.
Consentire suis studiis qui crediderit te,

Fautor utroque tuum laudabit pollice ludum.
Protinus ut moneam, si quid monitoris eges tu,
Quid de quoque viro et cui dicas, saepe videto.
Percontatorem fugitog nam garrulus idem est,
Nec retinent patulae commissa fideliter aures,
Et semel emissum volat irrevocabile verbum.
N on ancilla tuum jecur ulceret ulla puerve
Intra marmoreum venerandi limen amici,

Ne dominus pueri pulchri caraeve puellae

Munere te parvo beet aut incommodus angat. .

1'8'*

m

55

’65

70

