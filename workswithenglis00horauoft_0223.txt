mr. s.1n. 1⁷9

Naribus horum hominum; rideri possit eo, quod 3⁰
Rusticius tonso toga defluit, et male laxus ⁸

In‘ pede calceus haeret : at est bonus, ut melior vir

Non alius quisquam, at tibi amicus, at ingenium ingens
Inculto latet hoc sub corpore. Denique te ipsum
concute, num qua tibi vitiorum inseverit olim 35
Natura aut etiam consuetudo mala ; namque

Neglectis urenda filix innascitur agris.

Illuc praevertamus, amatorem quod amicae

Turpia decipiunt caecum vitia, aut etiam ipsa haec
Delectant, veluti Balbinum polypus Hagnae. 40
Vellem in amicitia sic erraremus et isti

Errori nomen virtus posuisset honestum.

At pater ut gnati, sic nos debemus amici,

Si quod sit vitium, non fastidire: strabonem

Appellat paetum pater: et pullum, male parvus 45
Si cui filius est, ut abortivus fuit olim

Sisyphus: hunc varum distortis cruribus: inum
Balbutit scaurum pravis fultum male talis. ·

Parcius hic vivit z frugi dicatur. Ineptus

Et jactantior hic paullo est? concinnus amicis 50
Postulat ut videatur. At est truculentior, atque

Plus aequo liber: simplex fortisque habeatu13

Caldjor est : acres inter numeretur. Opinor,

Haec res et jungit, junctos et servat amicos.

At nos virtutes ipsas invertimus atque 55
Sincerum cupimus vas incrustare. Probus quis
Nobiscum vivit, multum demissus homo: illi

Tardo cognomen pingui damus. Hic fugit omnes
Insidias nullique malo latus obdit apertum,

Cum genus hoc inter vitae versetur, ubi acris 60
Invidia atque vigent ubi crimina: pro bene sano

Ac non incauto, fictum astutumque vocamus.

35. num tibi quid. 40. Agnae. 57. multum demi-ua homo ille:

