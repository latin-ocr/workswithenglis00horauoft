174 sA'rmAnun

Dives agris, dives positis in foenore nummis:

Quinas hic capiti mercedes exsecat, atque

Quanto perditior quisque est, tanto acrius urget3 15
Nomina sectatur, modo sumpta veste virili,

Sub patribus duris, tironum. Maxime, quis non,
Jupiter, exclamat, simul atque audivit Ct-At in se

Pro quaestu sumptum facit hic—Vix credere possis, Ι
Quam sibi non sit amicus, ita, ut pater ille, Terenti 20
Fabula quem miserum gnato vixisse fugato

Inducit, non se pejus cruciaverit atque hic.

Si quis nunc quaerat, Quo res haec pertinet? Illuc:
Dum vitant stulti vitia, in contraria currunt.

Malthinus tunicis demissis ambulat : est qui 25
Inguen ad obscoenum subductis usque facetus:
Pastillos Rufillus olet, Gargonius hircum.

Nil medium est. Sunt qui nolint tetigisse nisi illas,
Quarum· subsuta talos tegat instita veste:

Contra alius nullam nisi olenti in fornice stantem. 30
Quidam notus homo curn exiret fornice, Macte

Virtute esto, inquit sententia dia Catonis:

Nam simul ac venas inflavit tetra libido,

Huc juvenes aequum est descendere, non alienas
Permolere uxores—Nolim laudarier, inquit, 35,
Sic me, mirator cunni Cupiennius albi.

Audire est operae pretium, procedere recte

Qui moechis non vultis, ut omni parte laborent;

thue illis multo corrupta dolore voluptas,

Atque haec rara, cadat dura inter saepe pericla. 40
Hic se praecipitem tecto dedit: ille flagellis

Ad mortem caesus: fugiens hic decidit acrem
Praedonum in turbam: dedit hic pro corpore nummos :¹
Hunc perminxerunt calones3 quin etiam illud

18. exclamet. 25. Malchinus. 38. Moechus, Orelliue.

