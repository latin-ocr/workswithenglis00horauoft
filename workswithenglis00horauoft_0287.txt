n-r. ιι. 243

Nunc agilis fio, et mersor civilibus undis,

Virtutis verae custos rigidusque satelles;

Nunc in Aristippi furtim praecepta relabor, Α

Et mihi τω, non me rebus subiungere conor.

Ut nox longa, quibus mentitur amica, diesque 20
Lenta videtur opus debentibus; ut piger annus
Pupillis, quos dura premit custodia matrum:

Sic mihi tarda fluunt ingrataque tempora, quae spem
Consiliumque morantur agendi gnaviter id, quod
Aeque pauperibus prodest, locupletibus aeque, 25
Aeque neglectum pueris senibusque nocebit.

Restat, ut his ego me ipse regam solerque elementis.
Non possis oculo quantum contendere Lynceus;

Non tamen idcirco contemnas lippus inungi3

Nec, quia desperes invicti membra Glyconis, 30
Nodosa corpus nolis prohibere cheragra.

Est quadam prodire tenus, si non datur ultra.

Fervet avaritia miseroque cupidine pectus:

Sunt verba et voceS, quibus hunc lenire dolorem
Possis, et magnam morbi deponere partem. 35
Laudis amore tumes τ sunt certa piacula, quae te

Ter pure lecto poterunt recreare libello.

Invidus, iracundus, iners, vinosus, amator,

Nemo adeo ferus est, ut non mitescere possit,

simodo culturae patientem commodet aurem. 40
Virtus est vitium fugere, et sapientia prima

Stultitia caruisse. Vides, quae maxima credis

Esse mala, exiguum censum turpemque repulsam,

Ι Quanto devites animi capitisque labore;

Impiger extremos curris mercator ad Indos, 45
Per mare pauperiem fugiens, per saxa, per ignes:

Ne cures ea, quae stulte miraris et opum,

Discere et audire et meliori credere non vis ‘3

Quis circum pagos et circum compita. pugnax,

