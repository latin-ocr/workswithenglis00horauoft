mmm avr. 253

Ac bene nummatum decorat Suadela Venusque.
Mancipiis locuples eget aeris Cappadocum rex:

Ne fueris hic tu. Chlamydes Lucullus, ut aiunt, 40
Si posset centum scenae praebere, rogatus,

Qut possum tot ’.ῑ ait: tamen et quaeram, et, quot habebo,
Mittam3 post 'paullo scribit, sibi millia quinque

Esse donli chlamydum3 partem, vel tolleret omnes.
Exilis domus est, ubi non et multa supersunt, 45
Et dominum fallunt, et prosunt furibus. Ergo

Si res sola potest facere et servare beatum,

Hoc primus repetas opus, hoc postremus omittas.

Si fortunatum species et gratia praestat,

Mercemur servum, qui dictet nomina, laevum 50
Qui >fodicet latus, et cogat trans pondera dextram
Porrigere: Hic multum in Fabia valet, ille Velina;

Cui libet is fasces dabit, eripietque curule

Oui volet importunus ebur. Frater, pater adde3

Ut cuique est aetaS, ita quemque facetus adopta. 55
Si, bene qui coenat, bene vivit, lucet, eamus

Quo ducet gula ; piscemur, venemur, ut olim

Gargilius, qui mane plagas, venabula, servos

Differtum transire forum populumque jubebat,

Unus ut e multis populo spectante referret 60
Emptum mulus aprum. Crudi tumidique lavemur,
Quid deceat, quid non, obliti, Caerite cera

Digni, remigium vitiosum Ithacensis Ulixei,

Cui potior patria fuit interdicta voluptas.

Si, Mimnermus uti censet, sine amore jocisque 65
Nil-est jucundum, vivas in amore jocisque.

Vive, vale! Si quid novisti rectius istis,

Candidus imperti 3 si non, his utere mecum.

57. ducit, Orellius.

