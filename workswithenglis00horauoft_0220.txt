17 6 summum

Nil referre putas? Quare, ne poeniteat te,

Desine matronas sectarier, unde laboris

Plus haurire mali est, quam ex re decerpere fructus.
Nec magis huic inter niveos viridesque lapillos— 80
Sit licet hoc, Cerinthe, tuum—tenerum est femur aut crus
Rectius; atque etiam melius persaepe togatae est.

Adde huc, quod mercem sine fucis gestat, aperte

Quod venale habet ostendit, nec, si quid honesti est,
Jactat habetque palam, quaerit quo turpia celet. 85
Regibus hic mos est ι ubi equos mercantur, opertos
Inspiciam, ne, si facies, ut saepe, decora

Molli fulta pede est, emptorem inducat hiantem,

Quod pulchrae clunes, breve quod caput, ardua cervix.
Hoc illi recto: ne corporis optima Lyncei 90*
Contemplere oculis, Hypsaea caecior illa,

Quae malasunt, spectes. O crus! o brachia ! Verum
Depygis, nasuta, brevi latere, ac pede longo est.
Matronae, praeter faciem, nil cernere possis,

Cetera, ni Catia est, demissa veste tegentis. 95
Si interdicta peteS, vallo'circumdata—-nam te

Hoc facit insanum—multae tibi tum officient res»,
Custodes, lectica, ciniflones, parasitae,

Ad talos stola demissa, et circumdata palla,

Plurima, quae invideant pure apparere tibi rem. 100
Altera, nil obstat : Cois tibi paene videre est

Ut nudam, ne crure malo, ne sit pede turpi ι

Metiri possis oculo latus. An tibi mavis

Insidias fieri pretiumque avellier ante

Quam mercem ostendi? “Leporem venator ut alta 105
In nive sectetur, positum sic tangere nolit :”

Cantat, et apponit: “meus est amor huic similis: nam
Transvolat in medio posita, et fugientia captat.”

81. Sit licet, o Cerintho, tuum. 90. Lynceis.

