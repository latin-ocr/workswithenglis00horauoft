254 nprs'romuu

EPISTOLA VIL

AD MAECENATEM.

Quinque dies tibi pollicitus rne rure futurum,
Sextilem toturn mendax desideror. Atqui
Si me vivere vis sanum recteque valentem
Quam mihi das aegro, dabis aegrotare timenti,
Maecenas, veniam, dum ficus prima calorque ὅ
Designatorem decorat lictoribus atris,
Dum pueris omnis pater et matercula pallet,
Officiosaque sedulitas et opella forensis
Adducit febres et testamenta resignat.
Quodsi bruma nives Albanis illinet agris, 10
Ad mare descendet vates tuus, et sibi parcet,
Contractusque leget; te, dulcis amice, reviset
Cum ZephyriS‚ si concedes, et hirundine prima.
Non, quo more pyris vesci Calaber jubet hospes,
Tu me fecisti locupletem.--Vescere, sodes.— 15
Jam satis est.——At tu, quantum vis, tolle l—Benigne.—
Non invisa feres pueris munuscula parvis.—
Tam teneor dono, quani si dimittar onustus-—
Ut libet: haec porcis hodie comedenda relinques.-
Prodigus et stultus donat, quae spernit et odit: 20
Haec seges ingratos tulit et feret omnibus annis.
Vir bonus et sapiens dignis ait esse paratus,
Nec tamen ignorat, quid distent aera lupinis.
Dignum praestabo me etiam pro laude merentis.
Quodsi me noles usquam discedere, reddes 25
Forte latus, nigros angusta fronte capillos, ’

Ε. vii. 3. recteque videre valentem. 19. relinquis.
22. paratum.

